Peli 2048

Käyttöohjeet:

Pelissä on tarkoitus yhdistellä keskenään samanarvoisia numerolaattoja isommiksi numeroiksi niin, että peliruudukosta löytyy lopulta laatta, joka vastaa 
tavoitelukua (esim. 2048). Laattoja, jotka ovat keskenään eriarvoisia, ei voi yhdistää toisiinsa. Peli päättyy, kun ruudukosta löytyy tavoitelukua vastaava 
numerolaatta, tai jos jokainen ruudukon ruuduista täyttyy numeroilla.

Valitse haluamasi siemenluku ('seed value' jonka perusteella peliruudukko täytetään, 0-50) ja tavoiteluku ('target value' jota kohti pelissä pyritään, 
4-4096, oletuksena 2048) käyttämällä ylävasemmalta löytyviä liukusäätimiä. Peli käynnistyy ja peliruudukko täyttyy, kun painat Start-nappulaa. Käytä 
numerolaattojen liikuttamiseen näppäimistön WASD-näppäimiä:

	- W ohjaa laatat ylöspäin
	- A ohjaa laatat vasemmalle
	- S ohjaa laatat alaspäin
	- D ohjaa laatat oikealle

Huom! Nuolinäppäimet eivät liikuta laattoja!

Painamalla Reset-nappulaa voit keskeyttää meneillään olevan pelin ja tyhjentää eli "resetoida" laudan. Kun voitat tai häviät pelin, saat ilmoituksen
voitosta/häviöstä etkä voi enää siirrellä numerolaattoja ruudukossa. Voiton/häviön jälkeen voit aloittaa uuden pelin painamalla Reset-nappulaa.
Huomaa, että et voi muokata siemenlukua tai tavoitelukua kesken käynnissä olevan pelin, joten paina Reset-nappulaa, jos haluat asettaa niihin uudet arvot ja 
aloittaa uuden pelin.


Ohjelman rakenne ja tehdyt suunnittelupäätökset:

Ohjelma on tehty annetun koodipohjan päälle. Annetussa koodipohjassa on toteutettu kaikki pelin taustatoiminnallisuus, joka on kytketty itse toteutettuun graafiseen 
käyttöliittymään. Annettuun koodipohjaan on lisätty muutama uusi metodi (numbertile.hh: get_value ja reset_value, gameboard.hh: get_value ja reset_tiles), joiden avulla 
voidaan hakea ja nollata numerolaattojen arvot. Lisäksi annetussa koodipohjassa on tehty pieniä muokkauksia gameboard-luokassa init_empty- ja fill-metodeihin, jotta 
fill-funktiota voidaan kutsua aina, kun Start-nappulaa painetaan, ilman että luodaan jokaisella kerralla uusia numerolaattaolioita. Graafiseen käyttöliittymään liittyvät 
metodit löytyvät mainwindow-luokasta, ja ne on yritetty jakaa järkeviksi kokonaisuuksiksi.

Siemenluvun ja tavoiteluvun kysyntään käytetään liukusäätimiä, koska niiden avulla on helppo hallita käyttäjän antamaa syötettä. Kun käyttäjä voi valita vain valmiiksi 
annetuista vaihtoehdoista, ohjelma ei saa virheellisiä syötteitä eikä syötteiden oikeellisuutta tarvitse siis sen enempää tarkastella. Vaikka liukusäätimien käyttö 
rajoittaakin käyttäjän mahdollisuuksia pelin kustomoimiseen, pelin toiminnallisuuden ja käyttäjäystävällisyyden kannalta valmiiksi annetut arvot vaikuttivat silti järkevältä 
ratkaisulta: pelaaja voi edelleen siemenlukua vaihtamalla valita 50 eri pelitilanteen väliltä, ja maksimiksi asetetun tavoiteluvun 4096 saavuttaminen on jo vaikeaa.

Kun käyttäjä ei ole vielä painanut Start-nappulaa eli peli ei ole käynnissä, Reset-nappulaa ei voi painaa/käyttää. Liukusäätimien arvoja voi vielä tässä vaiheessa muokata. 
Kun käyttäjä painaa Start-nappulaa ja käynnistää pelin, käyttäjältä otetaan puolestaan pois mahdollisuus siemenluvun ja tavoiteluvun muokkaamiseen ja Start-nappulan uudelleen 
painamiseen, kunnes Reset-nappulaa painetaan. Näin estetään vahinkoklikkausten ja ei-toivottujen toimintojen mahdollinen vaikutus peliin mutta annetaan käyttäjälle mahdollisuus 
muokata asetuksia seuraavaa peliä varten.


Lisäominaisuudet:

Peliruudukon eri arvoiset numerolaatat näkyvät eri värisinä suunnilleen sillä periaatteella, että laatan arvon kasvaessa myös väri tummenee/kirkastuu.

Kun pelaaja voittaa tai häviää pelin, käyttöliittymän taustaväri vaihtuu joko vihreäksi (voitto) tai punaiseksi (häviö) ja oikeaan yläkulmaan tulee ilmoitus voitosta/häviöstä.
Kun käyttäjä painaa Reset-nappulaa, taustaväri palautuu ennalleen.